---
title: Dobór średnic instalacji wodociągowych
slug: dobor-srednic-instalacji-wodociagowych
date: 2022-10-31
featuredImage: ./dobor-srednic-instalacji-wodociagowych.jpg
category: Wodociągi
---

Dobór średnic instalacji wodociągowej nie jest skomplikowany. Polega na sprawdzeniu ile i jakie przybory będzie obsługiwał dany odcinek przewodu. Na tej podstawie oblicza się przepływ i następnie dobiera średnice na podstawie kryterium prędkości.

#### Przybory sanitarne

W normie PN-92/B-01706 “Instalacje wodociągowe -- Wymagania w projektowaniu” przedstawiono normatywne wypływy z punktów czerpalnych. Dla każdego odcinka należy zsumować sumę wypływów normatywnych tzw. Σqn. Z tej wartości następnie ustala się przepływ obliczeniowy.
Dla przykładu ostatni odcinek pionu zasilający mieszkanie na najwyższej kondygnacji dostarcza wodę do następujących przyborów.

- płuczka zbiornikowa 0,13
- umywalka 0,07
- zlewozmywak 0,07
- pralka 0,25
- natrysk 0,15

Suma qn dla tego mieszkania wyniesie Σqn = 0,67 dm3/s

#### Przepływ obliczeniowy

Mając ustaloną sumę qn, możemy od razu przejść do wyznaczenia przepływu obliczeniowego. Zgodnie z normą PN-92/B-01706 mamy do dyspozycji szereg wzorów zależnych od rodzaju budynków oraz od sumy qn. Dla powyższego wyliczenia Σqn = 0,67 dm3/s na potrzeby budynku mieszkalnego przepływ obliczeniowy wynosi 0,43 dm3/s.

#### Dobór średnic.

Na potrzeby doboru średnicy danego odcinka należy ustalić prędkość przepływu w oparciu o obliczony wcześniej przepływ. Odpowiednio dobrana średnica przewodu zapewnia przepływ nie większy niż podano w tabeli poniżej. Dla powyższych obliczeń kalkulator dobrał średnice rur Pex 25x2,5 w oparciu o kryterium prędkości < 1,5 m/s

#### Obliczenia automatyczne

W celu liczenia rozległych instalacji pomocne są kalkulatory automatycznie dobierające średnice rur w zależności od ilości przyborów sanitarnych. Aplikacja pod tym linkiem pozwala dobierać średnice przewodów wodociągowych. Wystarczy wpisać ilość przyborów zasilanych przez dany odcinek. Ponadto możliwe jest kopiowanie obliczeń i dodawanie kolejnych przyborów.
